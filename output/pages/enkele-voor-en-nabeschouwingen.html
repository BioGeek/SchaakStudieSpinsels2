<!DOCTYPE html>
<html lang="nl">
<head>
          <title>SchaakStudieSpinsels 2</title>
        <meta name="viewport" content="width=device-width, initial-scale=1" />
        <meta charset="utf-8" />
        <!-- twitter card metadata -->
<meta name="twitter:site" content="">
<meta name="twitter:title" content="Enkele voor- en nabeschouwingen">
<meta name="twitter:description" content="">
        <!-- OG Tags -->
<meta property="og:url" content="/pages/enkele-voor-en-nabeschouwingen.html"/>
<meta property="og:title" content="SchaakStudieSpinsels 2 | Enkele voor- en nabeschouwingen" />
<meta property="og:description" content="" />
        <!-- favicon -->
        <!-- moment.js for date formatting -->
        <script src="/theme/js/moment.js"></script>
        <!-- css -->
        <link rel="stylesheet" type="text/css" href="/theme/css/main.css" />
		<script>
			
                /*! grunt-grunticon Stylesheet Loader - v2.1.2 | https://github.com/filamentgroup/grunticon | (c) 2015 Scott Jehl, Filament Group, Inc. | MIT license. */
    
    (function(e){function t(t,n,r,o){"use strict";function a(){for(var e,n=0;u.length>n;n++)u[n].href&&u[n].href.indexOf(t)>-1&&(e=!0);e?i.media=r||"all":setTimeout(a)}var i=e.document.createElement("link"),l=n||e.document.getElementsByTagName("script")[0],u=e.document.styleSheets;return i.rel="stylesheet",i.href=t,i.media="only x",i.onload=o||null,l.parentNode.insertBefore(i,l),a(),i}var n=function(r,o){"use strict";if(r&&3===r.length){var a=e.navigator,i=e.Image,l=!(!document.createElementNS||!document.createElementNS("http://www.w3.org/2000/svg","svg").createSVGRect||!document.implementation.hasFeature("http://www.w3.org/TR/SVG11/feature#Image","1.1")||e.opera&&-1===a.userAgent.indexOf("Chrome")||-1!==a.userAgent.indexOf("Series40")),u=new i;u.onerror=function(){n.method="png",n.href=r[2],t(r[2])},u.onload=function(){var e=1===u.width&&1===u.height,a=r[e&&l?0:e?1:2];n.method=e&&l?"svg":e?"datapng":"png",n.href=a,t(a,null,null,o)},u.src="data:image/gif;base64,R0lGODlhAQABAIAAAAAAAP///ywAAAAAAQABAAACAUwAOw==",document.documentElement.className+=" grunticon"}};n.loadCSS=t,e.grunticon=n})(this);(function(e,t){"use strict";var n=t.document,r="grunticon:",o=function(e){if(n.attachEvent?"complete"===n.readyState:"loading"!==n.readyState)e();else{var t=!1;n.addEventListener("readystatechange",function(){t||(t=!0,e())},!1)}},a=function(e){return t.document.querySelector('link[href$="'+e+'"]')},c=function(e){var t,n,o,a,c,i,u={};if(t=e.sheet,!t)return u;n=t.cssRules?t.cssRules:t.rules;for(var l=0;n.length>l;l++)o=n[l].cssText,a=r+n[l].selectorText,c=o.split(");")[0].match(/US\-ASCII\,([^"']+)/),c&&c[1]&&(i=decodeURIComponent(c[1]),u[a]=i);return u},i=function(e){var t,o,a;o="data-grunticon-embed";for(var c in e)if(a=c.slice(r.length),t=n.querySelectorAll(a+"["+o+"]"),t.length)for(var i=0;t.length>i;i++)t[i].innerHTML=e[c],t[i].style.backgroundImage="none",t[i].removeAttribute(o);return t},u=function(t){"svg"===e.method&&o(function(){i(c(a(e.href))),"function"==typeof t&&t()})};e.embedIcons=i,e.getCSS=a,e.getIcons=c,e.ready=o,e.svgLoadedCallback=u,e.embedSVG=u})(grunticon,this);
                
                grunticon(["/theme/css/icons.data.svg.css", "/theme/css/icons.data.png.css", "/theme/css/icons.fallback.css"]);
            </script>
        <noscript><link href="/theme/css/icons.fallback.css" rel="stylesheet"></noscript>
        <!-- menu toggle javascript -->
        <script type="text/javascript">
            document.addEventListener("DOMContentLoaded", initMenu);
            
            function initMenu(){
                var menu = document.getElementById("menu");
                var menulink = document.getElementById("menu-link");
                menulink.addEventListener("click", function toggleMenu(){
                        window.event.preventDefault();
                        menulink.classList.toggle('active');
                        menu.classList.toggle('active');              
                    });
            };
        </script>
        <!-- for chesboard-->
        <script src="js/jquery-3.4.1.min.js"></script>
        <link rel="stylesheet" href="https://unpkg.com/@chrisoakman/chessboardjs@1.0.0/dist/chessboard-1.0.0.min.css" integrity="sha384-q94+BZtLrkL1/ohfjR8c6L+A6qzNH9R2hBLwyoAfu3i/WCvQjzL2RQJ3uNHDISdU" crossorigin="anonymous">



</head>
<body>
    <div role="banner" id="masthead">
        <header>
            <h1><a href="/">SchaakStudieSpinselS 2</a></h1>
            <a href="#menu" id="menu-link">more stuff</a>
            <nav id="menu">
                <ul>
                        <li><a href="/pages/-1-.html">- 1 -</a></li>
                        <li><a href="/pages/bijna-miniaturen.html">Bijna - Miniaturen</a></li>
                        <li><a href="/pages/de-bermuda-driehoek.html">De Bermuda Driehoek</a></li>
                        <li><a href="/pages/een-fidele-boel.html">Een Fidele Boel</a></li>
                        <li><a href="/pages/een-vervelende-viervoeter.html">Een Vervelende Viervoeter</a></li>
                        <li class="active"><a href="/pages/enkele-voor-en-nabeschouwingen.html">Enkele voor- en nabeschouwingen</a></li>
                        <li><a href="/pages/het-wilde-westen.html">Het Wilde Westen</a></li>
                        <li><a href="/pages/maljutkas.html">Maljutka’s</a></li>
                        <li><a href="/pages/manke-maljutkas.html">Manke Maljutka’s</a></li>
                        <li><a href="/pages/mini-studies.html">Mini - Studies</a></li>
                        <li><a href="/pages/miniaturen.html">Miniaturen</a></li>
                        <li><a href="/pages/studies.html">Studies</a></li>
                        <li><a href="/pages/ten-geleide.html">Ten Geleide</a></li>
                        <li><a href="/pages/voorwoord.html">Voorwoord</a></li>
                        <li><a href="/pages/you-feel-at-ease-in-your-command-of-english.html">You feel at ease in your command of English?</a></li>
                </ul>
            </nav>
        </header>
    </div>
        <div class="page" role="main">
  <div class="article" role="article">
    <article>
        <header>
          <h2>
            Enkele voor- en nabeschouwingen
          </h2>
        </header>
      <div class="content">
         <div style="text-align: right"><b>De eindspelcompositie is de poëzie van het schaakspel</b></div>

<div style="text-align: right">(Ignace Vandecasteele)</div>

<p>“Wat brengt een mens ertoe te blijven volharden in het componeren van
eindspelstudies? Want daar gaat menige ontgoocheling mee gepaard, de
geinvesteerde tijd en energie niet te na gesproken. Verantwoorde ramingen
blijven inderdaad uitwijzen dat circa een derde van alle reeds gepubliceerde
studies na enige tijd (en zelfs vrij spoedig) mankementen vertonen, vaak dan
nog van de onherstelbare soort. En dan heeft er iemand voor niks al die
moeite gedaan.</p>
<p>Alors?</p>
<p>Zo te zien is de enige zinnige uitleg die men van dit verschijnsel geven kan,
te zoeken in het feit dat vele afgedwaalde stervelingen gebrand blijven op
het scheppen van schoonheid. Of het nu gaat om beeldende kunsten, muziek, literatuur, of wat dan ook, aardig wat geesten voelen zich maar goed in
hun huid voor zover ze hun medemensen kunnen trakteren op een of ander
verblijdend scheppingsproduct. Anders dan de bordspeler, die wel moet
blijven aansturen op <em>dat punt</em>, wil hij zich niet dra onteerd voelen, wil de
eindspelcomponist collega’s en lekenfreaks denkbeeldige stellingen voorhouden waarvan de inhoud toegespitst is op het verwekken van verbazing,
verrassing en vooral bewondering voor de interne logica van het ganse
gebeuren. In dit opzicht is elke studiecomponist een estheet. Zoals meermaals gezegd door de auteur van dit boek:</p>
<p><em>“De eindspelcompositie is de poëzie van het schaakspel.”</em></p>
<p>Zelf zweefde me iets dergelijks voor de geest, zij het dan onbewust, toen
ik op mijn zesentwintig toevallig op kunstwerken van befaamde finalisten
stootte en daardoor méér dan goesting kreeg om iets dergelijks op het bord
te zetten. In afwachting publiceerde ik wekelijks in de krant Volksgazet, waarvan ik de schaakredacteur was, de prachtigste stukjes uit het eindspelrepertorium. Kwestie van mijn gewekte gevoeligheid voor het genre wat af te
reageren terwijl ik schaamteloos nieuwe kandidaat-verslaafden kon in het
leven roepen.</p>
<p>Dit is dan een van de zeldzame instanties geweest waarin ik een wat heimelijke deugd heb zien belonen. Amper had ik enkele maanden mijn propagandapolitiek gevoerd, of daar ontving ik ter publicatie een stukje, ineengestoken door ene Ignace Vandecasteele, van beroep interieurarchitect, maar die gebeten leek door hetzelfde virus als ik.</p>
<p>Niet bepaald een hoogvlieger, dat eerste miniatuurtje, maar bepaald prettig om op te zetten en blijk gevend van een reeds stevige techniek. Men
voelde er het talent als het ware van afdruipen.</p>
<p>Niet veel later mocht ik iets dergelijks ervaren bij het naspelen van een
andere <em>originele</em> inzending, dit keer afkomstig van Harelbekenaar Roger
Missiaen. In tegenstelling tot Ignace, die zich nooit erg had aangetrokken
gevoeld door het wel en wee van de schaakpartij, was Roger al een sterke
speler, die wat later zelfs wist door te dringen tot het kampioenschap van
België, waarin hij eervol zou presteren. Maar ook zag hij zijn interesse voor
<em>praktijk</em> stilaan verflauwen ten gunste van de eindspelcompositie.</p>
<p>En daar waren we dan gezamenlijk vertrokken naar toernooi-avonturen:
Ignace, Roger en schrijver dezes. Al gauw waagden we ons, om beurten zou
men zeggen, op het internationale competitieterrein en mochten we daar
spoedig méér dan bevredigende resultaten boeken. Na een tijdje kwam daar
trouwens zùlk een regelmaat bij te pas, dat men in studiekringen begon te
refereren aan <em>de drie Vlaamse musketiers</em>. In menig toernooi lieten die zich
zien van welk stevig staal hun degens waren gemaakt.</p>
<p>Niet verwonderlijk, zal men beamen, dat we weldra de beste vrienden werden, die elkaar hun jongste geesteskinderen ter inspectie voorleggen, daarbij  gebeurlijke onreinheden signaleren, nuttige suggesties doen en dies meer.
Tot op heden hebben die verheugde relaties stand gehouden, en het ziet er
niet naar uit dat er ooit van enige onderlinge naijver zal sprake zijn.</p>
<p>Wél blijven we elk ons eigen uitverkoren werkterrein bewaren. Onze gezamenlijke productie overschouwend, kan men zeggen dat we niet erg gebeten zijn op pionneneindspelen (zoals Grigoriev), of op eindspelen met
wederzijdse torens en pionnen (zoals de gebroeders Platov), al hebben we
af en toe ook met dít materiaal al eens succes geboekt. Zo heb ík het persoonlijk haast altijd moeten hebben van de clash, min of meer brutaal, tussen
vijandelijke dames, al dan niet te paard of te loper. Zulks in aansluiting met
de ideeën van mijn historische mentor, de grote Nederlandse dameseindspelcomponist (oef!) C.W.W. Mann. Vermoedelijk in de hand gewerkt,
die voorliefde, door leute die ik beleef aan lange biljartstoten.</p>
<p>Nu hebben Ignace en Roger ook enkele voortreffelijke damesstudies tot
stand gebracht, maar beider wàre kracht komt het sterkst tot uiting in het
hanteren van de lichte stukken: loper(s) en/of paarden tegen collega’s uit het
andere kamp, of subtiele belagingen door die stukken van een vijandelijke
toren met of zonder pionnen. Op dit gebied hebben ze ware meesterwerken
tot stand gebracht. Roger’s specialiteit, in het grijpen naar dit soort materiaal,
is het thema dominantie. Dit heeft hem stukjes doen componeren die tot de
fijnste van het genre behoren sinds het afzwaaien van Henri Rinck, en die
dan ook naar behoren werden gelauwerd. (Hoewel niet altijd!).</p>
<p>Van zijn kant blijft Ignace zijn geprivilegieerd werkterrein vinden in een
soort van inspiratie leidende improvisatie. Hij gooit achteloos enkele witte en
zwarte stukken op het bord, en ziet dan welke verdoken muziek er kan opduiken bij het wat blijven rondschuiven van het hout. Misschien kan men dat
een geestelijke Rorschach noemen: ogenschijnlijk is er niet veel aan de
hand, maar plots ziet de componist iets merkwaardigs. Een bepaalde constellatie van stukken, vaak niet nagestreefd, inspireert tot een veelbelovende gedachtengang. Na nog wat corrigeren, bijschaven en verder afwerken,
is het plots zover: een nieuwe studie ziet het daglicht. Dan nog valt er binnen die specialiteit verdere specialisatie waar te nemen.</p>
<p>Ignace is inderdaad befaamd om zijn <em>carrousels</em>. Dit zijn stellingen waarbij een paard lustig blijft voorthuppelen rondom een centraal neuralgisch punt
dat uiteindelijk een moordende hoefslag gaat incasseren. Sinds dit thema op
het menu verscheen in de vermaarde Mattison uit 1929 (een Rinck veredelend), kan men gerust neerpennen dat Ignace’s verwezenlijkingen ervan
nog steeds ongeëvenaard zijn.</p>
<p>Wat echter alle drie gemeen hebben, is ons begaan zijn met uiterste economie in de opstelling. Zeker 90 percent van onze gezamelijke output bestaat uit miniatuurtjes en <em>almost miniatuurtjes</em>, liefst zes tot zeven, en hooguit acht stukken op het bord. Hoe Ignace daarbij te werk gaat, heeft hij uiteengezet, al jaren geleden, tijdens een causerie voor de NederlandsVlaamse studievereniging ARVES. Onder de titel van <em>Hoe ik miniatuurtjes maak? (1.)</em> kreeg die causerie veel applaus, niet het minst omdat de humor
er nooit ver uit wegbleef. Ignace is trouwens bestuurslid van de soos
geweest en werd er na zijn <em>uittreden</em> erelid van. (Ook hier, veelbetekende
eensgezindheid: Roger en schrijver dezes zijn dat laatste ook).</p>
<p>Tot op heden is Ignace een imponerende hoeveelheid prijzen, eervolle
vermeldingen en aanbevelingen blijven binnen rijven. Soms, heb ik kunnen
merken, tot spijt van wie het benijdt. Vraagt men zich nu af wat het meest
kenmerkend is voor zijn stijl van componeren, dan komt men tot de slotsom
dat hij een <em>klassieke Bohemer</em> is. De grote voorganger waar hij het meest
naar opkijkt is Bron, maar daarnaast bevinden zijn studies zich in de lijn van
de grote Tsjechen, zoals Pachman, Fritz, Prokop, Prokes, Hasek, Kopac en
Soukup-Bardon. <em>In de lijn van</em>, maar absoluut geen navolging.</p>
<p>Zijn basisideeen zijn helemaal niet ontleend aan welke voorganger ook,
maar waarin hij velen onder hen is bijgetreden, dat is zijn zin voor <em>elegantie</em>. Zeker, een Ignacestudie bezit diepgang, maar die komt ons voornamelijk toe vanuit de commentaar. De tekst zelf is zo sierlijk dat hij soms iets
nonchalants heeft, iets jongensachtigs. In tegenstelling tot de stoere verschijning die mijn vriend nog steeds is op zijn tachtig, komt hij als componist
over als een dandy-zonder-maniertjes. Die verfijning in de structurele stevigheid kan best op rekening zijn te schrijven van een welkome beroepsmisvorming (always the architect!). Nee, geen spectaculaire effectenjagerij
bij Ignace, geen ophefmakende romantiek of het aansturen op verbluffende
pointes, maar een uiterst kundige en verbeeldingrijke uitpluizing van het
aanwezige materiaal. Door de naspeler van zijn studies wordt die ervaren
als een precieuze les in eenvoud, als een voor het voetlicht brengen van het
<em>ware</em>.</p>
<p>Nu hoort men door niet-kenners al eens beweren dat onderlinge confrontaties tussen lichte stukken de mogelijkheden van dit soort materiaal al gauw
moeten uitputten. Wat dan andermaal op het bord komt, moet na een tijdje
saai aandoen, als men dan al niet de indruk opdoet van een <em>déjà vu</em>. Niets
is echter minder waar. Vandecasteele is nu precies dé studiecomponist die
de variëteit en zelfs de grote uiteenlopendheid van die mogelijkheden dik in
de verf weet te zetten. Bepaalde studies van hem lopen uit, steeds langs
kunstzinnige wegen, op het buit maken van een vijandelijk stuk, waarna het
materiële overwicht van wit beslist. Andere composities dwingen dit stuk tot
zelfmoord ingevolge een listig bekokstoofde zetdwang. Nog andere begeven
zich niet aan stukroof, maar dwingen van de andere kleur een reeks
manoeuvres af die plots een mat op het bord brengen, een mat dat steeds
én verrassend én fraai is, wanneer het niet de kroon spant door zijn oorspronkelijkheid.</p>
<p>Daarnaast zijn er dan de <em>leerstukjes</em>, die een welkome aanvulling van de
eindspeltheorie zijn zonder te lijden aan droogschijterij. Ten slotte dan, krijgen we al eens een stukje te zien dat het moet hebben van humor. Zoals
wanneer een wit paard, moederziel alleen, wel een solotrip móet uitvoeren
omdat het hardnekkig wordt achtervolgd door de zwarte koning: in plaats van
roerloos te sneuvelen voor het vaderland, installeert het zich triomfantelijk
op een veld dat voor <em>zijn</em> koning winst oplevert. Daarbij dient de oplosser in
vele van Ignaces stukjes graag rekening te houden met de valkuilen van een
plots opdoemend pat, wanneer hij niet met de vereiste omzichtigheid te werk
gaat.</p>
<p>Nee, het laatste dat men van Ignaces eindspelkunst mag verwachten, is
wel dat ze ons vervelen. Van zijn composities gaat steeds een frisheid uit die
ons op slag weet in te nemen op grond van een soort natuurlijke ongedwongenheid. Als schudde de auteur dat alles zomaar op nonchalante manier uit
zijn mouw, <em>sans avoir l’air d’y toucher</em>. Man spürt den Arbeit nicht ! En wie
zou denken dat die lichtvoetigheid ten koste van de diepgang zou kunnen
gaan, die komt alweer bedrogen uit. Nogmaals, die diepgang is er wel
degelijk, maar hij huist steeds in een commentaar waarvan het naspelen en
het uitpluizen vaak net zo boeiend zijn als het degusteren van de tekst zelf.</p>
<p>In 1993-94 kreeg Ignace het voor elkaar een boek samen te stellen, bedoeld als <em>geschenkboek van het jaar</em>, uit te brengen door het reeds genoemde ARVES. Die <em>64 Studies op 64 Velden</em> (Men denkt hier aan Rincks
<em>1414 fins de partie</em>) zijn op origineel-kunstige manier uitgegeven wat de
vormgeving betreft. Op overtuigende manier tonen ze ons de imponerende
veelzijdigheid van Ignaces talent, verbeelding en grondige aanpak van de
behandelde thema’s. Ik schreef er een <em>Ten Geleide</em> voor dat moest lucht
geven aan mijn enthousiasme, maar waar ik hier niets wens uit te citeren.
Heeft de lezer dit prachtige boek nog niet in zijn bezit, dan wordt het zo
stilaan tijd dat hij het zich aanschaft! Enkele jaren later vatte Ignace het plan
op voor een gans ander boek, dit keer geheel in het Engels geschreven ten
einde niet alleen zijn eigen werkstukken, maar ook die van Roger en van mij
aan een groot lezerspubliek te kunnen tonen. Dit is dan <em>Flemish Miniatures</em>
geworden, eveneens een ARVES-boek. Het ligt me bijzonder aan het hart,
omdat het de <em>drie musketiers</em> én in hun afzonderlijke prestaties én in hun
onderlinge samenwerking laat zien. Voor alle eindspelfreaks, absoluut een
must!</p>
<p>Ignaces imago zou echter niet compleet zijn zonder te kijken naar wat men
zijn <em>sociaal engagement</em> op studiegebied kan noemen. Hij bezit een riant
buitenverblijf, met alles erop en eraan, gelegen aan de rand van het
prachtige natuurreservaat dat de Kalmthoutse heide is. (How lucky can a guy
get?) Daar heeft het echtpaar Vandecasteele al verscheidene eindspelcomponistenbijeenkomsten (oef!) georganiseerd. Enthousiaste gastenhoutschuivers heten daar EG hoofdredacteur Harold van der Heijden, componist
Roger Missiaen, IM en schaakboekenauteur Hans Bouwmeester, schaakglobetrotter Ward Stoffelen, connaisseur én componist Marcel Van Herck,
collectioneur Luc Palmans, schrijver dezes en waarachtig <em>ons aller</em> AJR,
John Roycroft, de sinds decennia drijvende kracht achter <em>EG</em>, het beste
studietijdschrift ter wereld. Terwijl we, knusjes geïnstalleerd in de zonnige
tuin, bij het zwembad, elkaar studiedelicatessen blijven serveren, worden we
dan nog doorlopend culinair verwend door de gastvrouw. Beken maar: een
natte droom voor eindspelfreaks!</p>
<p>Ten slotte dient er nog aangestipt, ten behoeve van de nalatigen die nog
niet zijn geabonneerd op het studietijdschrift <em>EBUR (2.)</em> dat ze daarin straffe staaltjes kunnen aantreffen van Ignaces critische geest. Zijn vaste artikels <em>Manke Maljutka’s</em> hebben al menige reeds gepubliceerde studie
gekraakt, ook sommige bepaald klassieke stukjes. En die critische blik heeft
niets te maken met enig negativisme of hardnekkige gelijkhalerij. Wat we te
lezen en analyseren krijgen, is steeds <em>opbouwende</em> kritiek, ingegeven door
het gezond principe dat de eindspelconsument, de lezer, recht heeft op de
meest pregnante (en uiteraard correcte) illustratie van een bepaalde idee.
Daar zorgt Ignace heus wel voor, want gebeurt het al eens dat een studie te
redden (of te verfraaien) is, dan mogen we er zeker van zijn dat mijn goede
vriend daar oog voor heeft. En dan krijgen we eventueel, mits diagramwijziging, een nieuwe en imponerende studie te zien, een <em>original in its own
right.</em></p>
<p>Na die Rundschau hoop ik nu maar dat de lezer aan Vandecasteeles nieuwe en schone collectie evenveel genoegen zal beleven als zijn oude en glundere mentor.”</p>
<div style="text-align: right"><b>Julien Vandiest</b></div>

<p>(1.) Hoe ik miniatuurtjes componeer? Zie: EBUR promotienummer II 09/1999<br>
(2.) Jammer, maar de uitgave van het cluborgaan EBUR werd middelerwijl stopgezet</p>
      </div>
      <!-- <div class="back-to-top">
          <a href="#top">back to top</a>
      </div> -->
    </article>
  </div>
<!-- end article -->
                <footer>
                    <div class="icons">
                    </div>
                    <p>© <script>document.write(moment().format('YYYY'));</script> Ignace Vandecasteele</p>
                </footer>
        </div>
</body>
</html>