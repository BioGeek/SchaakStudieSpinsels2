<!DOCTYPE html>
<html lang="nl">
<head>
        <meta charset="utf-8" />
        <title>"SchaakStudieSpinsels 2"</title>
        <link rel="stylesheet" href="/theme/css/main.css" />
</head>

<body id="index" class="home">
        <header id="banner" class="body">
                <h1><a href="/">"SchaakStudieSpinsels 2" </a></h1>
                <nav><ul>
                    <li><a href="/category/other.html">other</a></li>
                </ul></nav>
        </header><!-- /#banner -->

            <aside id="featured" class="body">
                <article>
                    <h1 class="entry-title"><a href="/voorwoord.html">Voorwoord</a></h1>
<footer class="post-info">
        <abbr class="published" title="2020-08-20T20:38:00+02:00">
                Published: Thu 20 August 2020
        </abbr>

        <address class="vcard author">
                By                         <a class="url fn" href="/author/ignace-vandecasteele.html">Ignace Vandecasteele</a>
        </address>
<p>In <a href="/category/other.html">other</a>.</p>

</footer><!-- /.post-info --><p>A thing of beauty is a joy for ever
(Keats)</p>
<p>Is een eindspelcomponist een kunstenaar? Onder de velen die zich met
deze vraag hebben bezig gehouden, was de grote Hongaarse schaakmeester Géza Maroczy, een wereldtopper in het begin van de twintigste eeuw. Hij
schreef daarover in zijn beroemd geworden Morphy-boek en benaderde de
vraag in de vorm van een sprookje. Dat kwam ongeveer neer op het volgende:
Toen de Schepper zijn groot werk volbracht had, kwam het schaakspel
zich beklagen over het feit dat het geen onderdak had. Noch in het ernstige
paleis der wetenschappen, noch in de tempel der schone kunsten werd toegelaten. Het wilde echter geen genoegen nemen met een plaats tussen de
spelletjes van elke dag…..!
Het schaakspel kreeg op deze klacht een schitterend antwoord: “Ik heb u
geen bepaalde plaats gegeven omdat uw gebied niet duidelijk te begrenzen
is. Maar zowel met de wetenschap als met de kunst zult u duidelijke verbindingen onderhouden. De wetenschap kunt u voorhouden dat ze nauwelijks
strenger logisch denken kan en tot de kunst kunt u zeggen dat u kenners en
liefhebbers op uw gebied een ongeëvenaard genot schenkt bij het naspelen
van mooie partijen en fragmenten. Ik zal u grote vertegenwoordigers zenden,
die u nu eens tot de wetenschap, dan weer tot de kunst zullen brengen. Bevrediging moet u vooral bij uzelf zoeken. En met dit lot moet u zich verzoenen.”
De geschiedenis heeft geleerd dat deze voorspellingen uitgekomen zijn.
Mensen als Steinitz, Lasker, Capablanca, Euwe, Botwinnik en Karpov benaderden en beoefenden het schaakspel wetenschappelijk. Anderen, zoals
Aljechin, Bronstein, Tal en Kasparov, deden de wereld verbaasd staan door
hun manier van spelen, die getuigde van hun grote fantasie en creativiteit.
En dan een man als Richard Réti, die behalve een groot schaakspeler ook
een schitterend eindspelcomponist was. Toch heeft men in deze mensen
nooit grote geleerden of grote kunstenaars kunnen zien. Zo blijft het
schaakspel altijd een soort stiefkind, maar de logica en de schoonheid ervan
zullen door de eeuwen heen bewondering oogsten.
Vooral in de eindspelstudie zijn wetenschap en schoonheid verenigd. Wie
voor het eerst kennis maakt met een mooie compositie zal niet op dezelfde
manier ontroerd raken, als bij het aanschouwen of beluisteren van kunstwerken, maar wel zal hij of zij soms de adem inhouden als de rijkdom aan
finesses van een mooie studie tot het brein, het grootste fenomeen van de
schepping, doordringt.
Ruim vijftig jaar geleden maakte ik een verzameling van studies, die mij
zeer aan het hart lagen en die ik hoopte te gebruiken voor mijn schaakvoordrachten en trainingssessies. Tot mijn eigen verbazing had een uitgever er belangstelling voor. Het boekje verscheen onder de naam
Schaakstukken spelen U voor. Het kwam toevallig in Antwerpen in de handen van Ignace Vandecasteele. Hij was als binnenhuisarchitect vertrouwd
met de schoonheid in vorm en kleur en kende de regels van het schaakspel.
Overigens had hij, hoe merkwaardig, nooit een werkelijke schaakpartij gespeeld. Maar de studies van grote componisten als Réti, Troitzki, Liboerkin
moeten inspirerend gewerkt hebben, want Ignace begon met liefde en
hartstocht mooie eindspelen te maken. Inmiddels heeft hij een eerbiedwaardig oeuvre op zijn naam staan. Het heeft in de schaakwereld indruk
gemaakt.
“Je hebt me heel wat slapeloze nachten bezorgd ”, zei hij tegen me bij de
eerste kennismaking. Deze heeft uiteindelijk geleid tot een uiterst waardevolle vriendschap. Vandaar dat ik dit voorwoord als een eervolle opdracht
heb beschouwd. Dat dit boek in handen moge komen van duizenden liefhebbers en kenners is de oprechte wens van</p>
<p>Hans Bouwmeester
Internationaal Meester</p>                </article>
            </aside><!-- /#featured -->
        <section id="extras" class="body">
                <div class="blogroll">
                        <h2>links</h2>
                        <ul>
                            <li><a href="http://getpelican.com/">Pelican</a></li>
                            <li><a href="http://python.org/">Python.org</a></li>
                            <li><a href="http://jinja.pocoo.org/">Jinja2</a></li>
                            <li><a href="#">You can modify those links in your config file</a></li>
                        </ul>
                </div><!-- /.blogroll -->
                <div class="social">
                        <h2>social</h2>
                        <ul>

                            <li><a href="#">You can add links in your config file</a></li>
                            <li><a href="#">Another social link</a></li>
                        </ul>
                </div><!-- /.social -->
        </section><!-- /#extras -->

        <footer id="contentinfo" class="body">
                <address id="about" class="vcard body">
                Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.
                </address><!-- /#about -->

                <p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>
        </footer><!-- /#contentinfo -->

</body>
</html>