Title: Manke Maljutka’s
Pageorder: 006

Errare humanum est
Dwalen is menselijk
(Seneca)

Manke Maljutka’s.
Deze benaming gaf ik aan foute of nevenoplosbare, gepubliceerde en
soms zelfs gehonoreerde vijfstukkenstudies van befaamde en minder bekende componisten.
Ik heb getracht ze te verbeteren door bijvoorbeeld de duals uit te schakelen. Of door het oplossingsverloop en zelfs de beginstelling lichtjes te
wijzigen. Soms ook wel eens radicaal en zelfs, bij enkele studies, door de
kleuren te verwisselen zodat een nieuwe correcte maljutka ontstond.
Onderstaande versies werden gepubliceerd in het nu jammerlijk ter ziele
gegane cluborgaan EBUR van de Nederlandse-Vlaamse Alexander Rueb
Vereniging voor schaakEindspelStudie: ARVES.
In de uitgave van 1 maart 2003, onder de titel: ‘A Question of Style’ bemerkte Julien Vandiest: “Nu is mijn vriend Vandecasteele erg knap in het
blootleggen van compositorische onvolkomenheden die dan nog meer dan
eens hinderlijke duals of regelrechte nevenoplossingen meebrengen, als ze
niet gewoon tot onoplosbaarheden leiden.
“Ignaces opeenvolgende Manke Majutka’s zorgen op dit gebied in EBUR
voor bijdragen en verhelderingen die even leuk zijn als leerzaam. Daarbij
heeft hij een zwak voor studies die, zonder materiaalvermeerdering, met
enkele zetten kunnen worden verlengd. Dit komt er dan op neer zich een
langere inleiding voor de geest te halen.
Een ‘zwak’ dat ik geheel met hem deel.”
